Базата данни, която е описана в този документ е предназначена за големи
супермаркети или вериги от магазини. В такива обекти има голям асортимент
от предлагани стоки от различни категории, както и голям брой служители.
Отчитането на печалбите и следенето на наличността на предлаганите стоки е
доста трудоемка задача. Със създаването на подобна база данни, процесът по
управление на един супермаркет ще се улесни и подобри.
В реализирана по-долу база от данни продуктите са организирани в различни
категории - това спомага за по-бързото проследяване на техните
характеристики (срок на годност, налично количество, цена и т.н.). В базата е
записана и информация за складовете, в които се складират различни стоки. С
цел по-добра организация, продуктите се складират спрямо категорията, към
която принадлежат. Собственикът на магазина лесно може да получи
актуална информация за служителите във фирмата. Улеснява се и изготвянето
на справки за приходите и разходите за конкретен супермаркет. Във всеки
един момент може да бъде извлечена информация за извършените продажби
от определен касиер, на база на които са издадени касови бонове и фактури.
Базата данни е създадена по такъв начин, че информацията в нея да бъде
предоставена на мениджъра в систематизиран и лесно разбираем вид. За тази
цел са подбрани подходящи основни таблици, характеризиращи се със
съответните атрибути. Схемата на базата и примерни заявки, доказващи
нейната работоспособност са описани в следващите точки от настоящия
документ.